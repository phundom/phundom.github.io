---
title:      Crabtree Lake
author:     me
categories: Ποιήματα
permalink:  /crabtree

excerpt: "<div align=\"center\">Tρεις κατάμαυροι γυάλινοι πολυέλαιοι</div>
<div align=\"center\">στα χρυσά νερά της Crabtree Lake</div>"

image:
  path: /images/crabtree/crabtree.jpg
  thumbnail: /images/crabtree/crabtree-tn.jpg
---

Στο βάθος, οι κοντόχοντροι ουρανοξύστες \\
ξεπροβάλλουν πίσω απ' το νερό \\
Τρεις φύλαρχοι του ιδιόμορφα γλυκού \\
και άχρωμου Καπιταλισμού \\
Με τέτοια φόντα και περγαμηνές \\
θα πρέπει να νιώθουν σαν σ' εξορία \\
"Καταταγείτε μας έλεγαν!" \\
Κι είναι, τώρα, οι πύργοι \\
που φρουρούν την Εξοχή
{: .text-center}

Χαμένοι πίσω από τα πράσινα \\
Αλλά συνάμα και λιγάκι από πάνω τους (ψηλομύτιδες!) \\
Φυτεμένοι ανάμεσα στα δέντρα \\
Παιδιά του δάσους \\
Με cubicles και κάρτες εισόδου \\
Περικυκλωμένοι από κλαριά \\
και σεξουαλική χλωροφύλλη \\
Μουσική \\
Το Άρωμα του Ονείρου \\
Αυτοί ζουν χάρη στο ρεύμα \\
και τα πρωτόκολλα \\
Τα πάντα γύρω τους απ' το νερό \\
τη γη και τον αέρα
{: .text-center}

Επιπλέοντας στην ολοζώντανη ζούγκλα \\
Δεν σπάνε στιγμή το poker face τους \\
Θυμούνται ότι πάντα πρέπει να φαίνονται \\
αν όχι ευτυχισμένοι \\
ικανοποιημένοι \\
"κομπλέ" \\
με το ρεύμα και τα πρωτόκολλα που τους ορίζουν \\
κι αν πραγματικά το πιστέψουν \\
το ξέρουν \\
ότι κάποια στιγμή \\
θα γίνουν
{: .text-center}

Κι ας υπάρχει κάτι μπροστά στα πόδια τους \\
το μόνο αληθινό που ασχολήθηκε ποτέ με τη πάρτη τους \\
που τους έχει συνθλίψει \\
το επιτηδευμένο τσιμεντένιο προσωπείο του ΟΚ \\
σε δέκα εκατομμύρια ολόλαμπρα σμαράγδια \\
που πήρε την ατσάλινή τους σιγουριά απ' τον ουρανό \\
και τη κρέμασε ανάποδα \\
τρεις κατάμαυροι γυάλινοι πολυέλαιοι \\
στα χρυσά νερά της Crabtree Lake
{: .text-center}

Κι άξαφνα κατάλαβα \\
γιατί οι τρεις αυτοί ογκόλιθοι \\
με συγκινούν
{: .text-center}
